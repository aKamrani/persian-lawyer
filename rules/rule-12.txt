ماده ۲ قانون مالیات بر ارزش افزوده: عرضه کالاها و ارائه خدمات در ایران و واردات و صادرات آنها، از لحاظ مالیات و عوارض مشمول مقررات ‏این قانون است.‏
تبصره ۱ - کالاها و خدمات مشمول موضوع این قانون که توسط مودیان حقیقی خریداری، تحصیل یا تولید می  شود، در صورتی که برای مصارف شخصی برداشته شود عرضه کالا به خود محسوب می  شود و مشمول مالیات و عوارض خواهد شد. در صورتی  که عرضه کالا به خود برای استفاده شغلی باشد مشمول مالیات و عوارض نخواهد شد.
تبصره ۲ - معاوضه کالاها و خدمات در این قانون، عرضه کالا و ارائه خدمت از طرف هر یک از متعاملین محسوب می  شود و مشمول مقررات این قانون است.
