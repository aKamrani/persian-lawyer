ماده ۴۸ قانون مالیات بر ارزش افزوده: متن زیر جایگزین ماده  (۲۳۸) قانون مالیات های مستقیم می  شود و به این قانون تسری می  یابد:
«ماده ۲۳۸  - در مواردی که برگ تشخیص مالیات صادر و به  مودی ابلاغ می  شود، چنانچه مودی نسبت به آن معترض باشد می  تواند ظرف سی  روز از تاریخ ابلاغ شخصاً یا به وسیله وکیل  تام  الاختیار خود با ارائه دلایل و اسناد و مدارک کتباً از اداره امور مالیاتی تقاضای رسیدگی مجدد نماید.
مسوول/ مسوولان مربوط که از طرف سازمان امور مالیاتی مشخص می  شوند، موظفند پس از ثبت درخواست مودی و ظرف  مهلتی که بیش از چهل و پنج   روز از تاریخ ثبت درخواست نباشد به موضوع  رسیدگی و در صورتی که دلایل و اسناد و مدارک ابرازشده را برای  رد مندرجات برگ تشخیص کافی دانستند ، آن را رد و در صورتی که دلایل و اسناد و مدارک ابرازی را موثر در تعدیل درآمد تشخیص دهند موارد تعدیل درآمد مشمول مالیات را مشخص نمایند. چنانچه مودی نظر مسوول/ مسوولان مربوط در تعدیل درآمد مشمول مالیات را قبول نماید درآمد مشمول مالیات تعدیل  شده، قطعی است. در غیر این  صورت برای رسیدگی به مابه  التفاوت تا مبلغ مورد اعتراض مودی، موضوع به هیات حل اختلاف مالیاتی ارجاع می  شود. همچنین هرگاه دلایل و اسناد و مدارک ابرازی مودی را برای رد برگ تشخیص یا تعدیل درآمد موثر تشخیص ندهند باید موضوع را مستدلاً در پرونده منعکس و مراتب را برای رسیدگی به هیات حل اختلاف مالیاتی ارجاع نمایند.
تبصره ۱ - دستورالعمل اجرائی این ماده  با پیشنهاد سازمان امور مالیاتی به تصویب وزیر امور اقتصادی و دارایی می  رسد.
تبصره۲ - در مواردی که مودی اطلاعات مربوطه را از طریق سامانه مودیان اظهار کرده باشد، مطابق احکام قانون سامانه مودیان و پایانه های فروشگاهی رفتار خواهد شد.»
