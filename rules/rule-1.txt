ماده ۱ قانون مالیات بر ارزش افزوده: مفاهیم و اصطلاحات زیر، در این قانون، دارای تعاریف مشروحه ذیل می  باشند:
الف  - عرضه: واگذاری کالا یا ارائه خدمت به  غیر، از طریق هر نوع معامله یا عقد قانونی؛
ب  - واردات: ورود کالا یا خدمت از خارج از کشور به قلمرو گمرکی کشور یا مناطق آزاد تجاری  - صنعتی یا مناطق ویژه اقتصادی؛
پ  - صادرات: صدور کالا یا خدمت به خارج از کشور؛
ت  - مالیات و عوارض فروش: مالیات و عوارض متعلق به عرضه کالاها و ارائه خدمات مشمول مالیات و عوارض توسط مودی در یک دوره معین؛
ث  - مالیات و عوارض خرید: مالیات و عوارض متعلق به خرید کالاها و خدمات مشمول مالیات و عوارض برای فعالیت  های اقتصادی مودی در یک دوره معین؛
ج  - مالیات بر ارزش  افزوده: ما به التفاوت مالیات و عوارض فروش با مالیات و عوارض خرید در یک دوره معین؛
چ  - عوارض: مبالغی که به موجب این قانون به  همراه مالیات برای شهرداری  ها و دهیاری  ها وضع می  شود. در این قانون، هر جا مراد، نوع دیگری از عوارض بوده، به صراحت بیان شده است؛ از جمله عوارض واحدهای آلایندگی و عوارض  سالانه خودرو
ح  - مودی: شخصی است که به عرضه کالا، ارائه خدمت، واردات یا صادرات مبادرت می  نماید.
خ  - دوره مالیاتی: دوره مالیاتی هر سه  ماه می  باشد و منطبق بر فصول سال شمسی است.
د  - اعتبار مالیاتی: مالیات و عوارضی که مودی بابت خرید کالا (اعم از نهاده و کالای نهائی) یا خدمت به موجب این قانون پرداخت کرده  است.
ذ  - معافیت مالیاتی: عدم تعلق مالیات و عوارض موضوع این قانون بر کالاها و خدمات.
ر  - قانون مالیات  های مستقیم: قانون مالیات  های مستقیم مصوب ۳ /۱۲ /۱۳۶۶ و اصلاحات بعدی آن.
ز  - سازمان: سازمان امور مالیاتی کشور
ژ  - پایانه فروشگاهی: پایانه موضوع بند «ب» ماده  (۱) قانون پایانه  های فروشگاهی و سامانه مودیان مصوب ۲۱ /۷ /۱۳۹۸
س  - سامانه مودیان: سامانه موضوع بند «پ» ماده  (۱) قانون پایانه  های فروشگاهی و سامانه مودیان
